# Spaghetti Bami met Ketjap Tempeh

## Recipe Information

- **Course:** main
- **Difficulty:** medium
- **Language:** NL

## Ingredients

- 400 g spaghetti
- 2 middelgrote uien
- 1 prei
- 400 g verse tempeh
- 400 g sperziebonen (diepvries)
- 4 el bami specerijenpasta
- 4 el ketjap manis
- 1.5 el japanse sojasaus
- 1 el tomatenpuree
- 7 el zonnebloemolie

## Instructions

1. Kook spaghetti in een grote pan ruim water zonder zout al dente. Giet af en spoel onder koud, stromend water. Laat uitlekken.

2. Halveer ondertussen uien en snijd in zo dun mogelijke parten in de lengte. Snijd 1 cm van de boven- en onderkant van prei. Halveer de prei en spoel schoon onder koud, stromend water. Laat uitlekken en snijd in zo dun mogelijke ringen. Snijd tempeh in 'lucifers' van 5 cm lang en 1 cm breed.

3. Verhit 5 eetlepels zonnebloemolie in een ruime koekenpan op hoog vuur. Zorg dat de olie goed heet is en voeg dan de tempeh toe aan de pan. Bak onder continu omscheppen in circa 5 minuten gaar en goudbruin, maar niet knapperig. Blus af met ketjap manis en japanse sojasaus, laat 15-30 seconden inkoken, schep om zodat de tempeh overal bedekt is met het plakkerige mengsel en zet het vuur uit. Haal de ketjaptempeh met saus uit de pan en houd apart.

4. Breng een pan ruim, gezouten water aan de kook. Voeg de sperziebonen toe en kook in circa 5 minuten beetgaar.

5. Verhit ondertussen een ruime wok of koekenpan met 2 el zonnebloemolie op hoog vuur. Voeg de ui toe en bak in 2 minuten onder continu omscheppen glazig. Voeg de prei toe en bak 2 minuten mee. Voeg bami specerijenpasta, tomatenpuree en de koude spaghetti toe. Bak al omscheppend circa 2 minuten mee tot de spaghetti warm is en alles goed is gemengd. Verdeel de bami over borden en verdeel de ketjaptempeh en boontjes erover.

## Recipe Notes

- Schenk eventueel nog wat extra ketjap manis naar smaak over de bami bij het serveren voor een iets zoetere balans
- Voeg eventueel iets minder bami specerijenpasta toe voor een neutralere smaak
- Ook lekker met julienne gesneden winterpeen door de bami - bak mee met de prei
